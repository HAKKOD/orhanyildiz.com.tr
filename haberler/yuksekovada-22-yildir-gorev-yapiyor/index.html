<!DOCTYPE html>
<html lang="tr">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Yüksekova'da 22 Yıldır Görev Yapıyor</title>
</head>

<body>
    <script>
        if (typeof mevcutSayfa === 'undefined') {
            sessionStorage.setItem("tsmURL", window.location.pathname);
            sessionStorage.setItem("tsmSekmeBasligi", document.title);
            window.location.href = "/";
        }
    </script>
    <div id="tsm-html-kodlari">
        <div class="bg-white p-4 text-break mb-3 shadow-sm">
            <p>
                Kaynak:&nbsp;<a class="fst-italic"
                    href="http://www.hakkariilsesigazetesi.com/yuksekovada-22-yildir-gorev-yapiyor-1091h.htm"
                    target="_blank">
                    http://www.hakkariilsesigazetesi.com/yuksekovada-22-yildir-gorev-yapiyor-1091h.htm
                </a>
            </p>
            <h1>Yüksekova'da 22 Yıldır Görev Yapıyor</h1>
            <img style="width:100%;" src="/haberler/yuksekovada-22-yildir-gorev-yapiyor/orhan-yildiz.jpg"
                class="img-fluid mb-2" alt="Orhan Yıldız">
            <p>
                Hakkari'nin Yüksekova ilçesinde 22 yıldır görev yapan İngilizce Öğretmeni Orhan Yıldız, öğrenciler için
                gösterdiği çaba ve fedakarlığı ile takdir topluyor.
            </p>
            <p>
                Aksaraylı öğretmen Yıldız, gönüllü atandığı ilçede eğitim verdiği sürede yaklaşık 250 lise öğrencisinin
                üniversite sınavını kazanmasına yardımcı oldu.
            </p>
            <p>
                İsmet Alkan Anadolu Lisesinde görevli Yıldız'ın geçen sene hafta sonları ders verdiği sınıfındaki 13
                öğrenci de İstanbul, İzmir, Mersin gibi büyük şehirlerdeki üniversitelere yerleşti.
            </p>
            <p>
                Yıldız, AA muhabirine yaptığı açıklamada, ilçede huzurlu ve rahat çalıştığını söyledi.
            </p>
            <p>
                Eğitimcilik süresince güzel başarılar yakaladığını aktaran Yıldız, "İnsanların yakınlığından,
                desteğinden memnunuz. Yüksekova'da eğitime büyük önem veriliyor. Eğitime olan ilgi git gide artıyor. Her
                yıl daha fazla sayıda öğrenciyi üniversiteye yolluyoruz. Devletimizin de eğitime olan desteği, katkısı
                gözle görülür şekilde fazladır." dedi.
            </p>
            <p>
                Öğrencilerinin ülkenin farklı yerlerinde üniversiteye gittiklerini anlatan Yıldız, şöyle konuştu:
            </p>
            <p>
                "İzmir, Antalya, Mersin, Adana, İstanbul ve Van'dan hemen hemen her yere öğrenci yolluyoruz. Vaktiyle
                eğitim, öğretim sürecini paylaştığımız, aynı sınıfta öğrenci, öğretmen rollerini oynadığımız
                arkadaşlarımızla bugün aynı okulda görev yapabiliyoruz. Bu bizim için iftihar meselesidir. Bu çok güzel
                bir his. Bunu ancak yaşayan bilir diye düşünüyorum."
            </p>
            <p>
                Yüksekova'daki ailelerin, eğitim ve öğretimin ortaya koyduğu dönüşümü, farklılaşmayı, aydınlanmayı ve
                bilinçlenmeyi gördüğünü kaydeden Yıldız, bu nedenle herkesin gün geçtikçe eğitime daha çok sarıldığını
                ve daha çok önem verdiğini aktardı.
            </p>
            <p>
                Artık herkesin kendini eğitimle ifade etmeye çalıştığına vurgu yapan Yıldız, şunları kaydetti:
            </p>
            <p>
                "Beni Yüksekova'ya bağlayan temel sebep, devletime, milletime ve insanıma olan vefa borcumdur. İçimde
                öteki, başkası, diğeri, yabancı diye bir his yoktu. Kuzeyden güneye, doğudan batıya memleket ve insanlar
                benimdir. Buradan olmaktan mutluyum. İnsanımla iç içeyim. Vatanımın bir parçasında görev yapıyorum.
                Hiçbir sıkıntı, stres başkalık, öteki hissi, ayrı, gayrı yok. Bu his inşallah, 80 milyonun hepsine hakim
                olacak, birlikte daha güçlü olacağız."
            </p>
            <p>
                Öğretmenliğin uzun soluklu bir meslek olduğunun altını çizen Yıldız, genç meslektaşlarına insanları
                sevgi ile yetiştirme gayreti içerisinde olmalarını tavsiye etti.
            </p>
            <p>
                Yıldız, "İnsanları sevelim, onlara umut verelim, kendilerine güvenmelerini sağlayalım. Geleceğimiz
                eğitimle olacaktır." dedi.
            </p>
            <p>
                12. sınıf öğrencisi Burhan Doğan da öğretmenlerini çok sevdiklerini dile getirerek, "Orhan hoca dersi,
                öğrencilerin sevdiği ve anlayabileceği şekilde anlatıyor. 22 yıldır ders verdiği öğrencilerinin büyük
                bölümünü üniversitelere yerleştirdi." dedi.
            </p>
        </div>
    </div>
</body>

</html>