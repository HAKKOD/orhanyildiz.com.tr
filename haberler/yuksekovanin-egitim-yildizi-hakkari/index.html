<!DOCTYPE html>
<html lang="tr">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>(Özel Haber) Yüksekova'nın Eğitim ‘Yıldız'ı</title>
</head>

<body>
    <script>
        if (typeof mevcutSayfa === 'undefined') {
            sessionStorage.setItem("tsmURL", window.location.pathname);
            sessionStorage.setItem("tsmSekmeBasligi",document.title);
            window.location.href = "/";
        }
    </script>
    <div id="tsm-html-kodlari">
        <div class="bg-white p-4 text-break mb-3 shadow-sm">
            <p>
                Kaynak:&nbsp;<a class="fst-italic"
                    href="https://www.iha.com.tr/hakkari-haberleri/2-bin-900-rakimda-karla-mucadele-calismasi-921361/"
                    target="_blank">
                    https://www.iha.com.tr/hakkari-haberleri/2-bin-900-rakimda-karla-mucadele-calismasi-921361/
                </a>
            </p>
            <h1>(Özel Haber) Yüksekova'nın Eğitim ‘Yıldız'ı</h1>
            <p>
                Hakkari'nin Yüksekova ilçesine 18 yıl önce gönüllü olarak gelen İngilizce öğretmeni Orhan Yıldız, büyük
                bir fedakarlık örneği sergiliyor.Hakkari'nin…
            </p>
            <p>
                Hakkari'nin Yüksekova ilçesine 18 yıl önce gönüllü olarak gelen İngilizce öğretmeni Orhan Yıldız, büyük
                bir fedakarlık örneği sergiliyor.
                Hakkari'nin Yüksekova ilçesi, Aksaraylı İngilizce öğretmeni Orhan Yıldız'ın ikinci memleketi oldu.
                Gençlik yıllarının geçtiği ilçede büyük bir fedakarlık örneği sergileyen öğretmen Yıldız, yaptığı
                fedakarlıklarla halkın gönlünde taht kurdu. İlçenin İsmet Alkan Anadolu Lisesi'nde görev yapan Yıldız,
                meslek yaşantısı boyunca yüzlerce öğrencinin üniversiteyi kazanmasında büyük rol oynadı. Birçok
                öğretmenin çekinerek geldiği ilçede meslek hayatına devam eden Yıldız, genç meslektaşlarına çağrıda
                bulunarak, 18 yıldır görev yaptığı ilçede hiçbir sıkıntıyla karşılaşmadığını ve ilçeye rahatlıkla
                gelebileceklerini söyledi. Edirne'de iki yıl görev yaptıktan sonra Yüksekova'ya gönüllü olarak geldiğini
                belirten Yıldız, mezuniyetten sonra doğuda görev yapmak istediğini belirtti.
            </p>
            <p>
                "HİÇBİR SIKINTIYLA KARŞILAŞMADIM"
            </p>
            <p>
                Buraların hizmete ihtiyacı olduğunu ve insanların özen göstermesi gerektiğini düşündüğünü dile getiren
                Yıldız, “İki yıl Edirne Uzunköprü'de görev yaptıktan sonra kendi isteğimle buraya geldim. Medyadan
                gördüğümüz kadarıyla herkes buraları konuşup tartışıyordu. Fakat birilerinin de oraya gitmesi, hizmet
                yapması gerekiyordu. İnsanlarla iç içe olması gerekiyordu. Ben de buna inanarak herhangi bir ön yargım
                olmadan geldim. O günden bugüne dek herhangi bir sıkıntıyla karşılaşmadım. Burada ülkenin diğer
                yerlerine nispeten bir geri kalmışlık söz konusu ama eğitim dünyasını rahatsız edecek herhangi bir
                sıkıntı yaşamadım. İnsanların desteğini, ilgisini ve saygısını gördüm” dedi.
            </p>
            <p>
                "ÖMÜR BOYU BURADA KALMAYI DÜŞÜNÜYORUM"
            </p>
            <p>
                Üniversiteye her yıl birçok öğrenci gönderdiklerini aktaran Yıldız, "Bundan sonra inşallah daha fazla
                öğrenci göndereceğiz. Buradan çok memnunum. Allah ömür nasip ederse ölene kadar da burada kalmayı
                düşünüyorum. Burada rahatım. Bir sıkıntım yok. Televizyondan, internetten sosyal medyadan buradaki
                gerçeği göremiyorsunuz. Meslektaşlarımı, samimi insanları buraya gelip görmeye, çalışmaya ve uzun süre
                burada kalmaya davet ediyorum. Bir öğretmenin ne ihtiyacı varsa toplum, insanımız, köylümüz bunu
                karşılamaya hazır. Bunu yaşayan yüzlerce binlerce insan var. Hep söylüyorum en hakiki Yüksekovalı benim.
                Bundan da gurur duyuyorum. Memleketin her tarafı benim, ben her taraflıyım. Hiçbir yabancılık hissi
                taşımadım" diye konuştu.
            </p>
            <p>
                EN UNUTAMADIĞI ŞEY VEFA VE ŞÜKRAN DUYGUSU
            </p>
            <p>
                En unutamadığı şeyin vefa, şükran ve minnet duygularını doğuran hisler olduğunu kaydeden Yıldız,
                “Köylere çok gidip gelirim, hala da iletişimim sürüyor. Hangi eve gitseniz kapısını açıp sizi
                ağırlamaya, günlerce yatıya bırakmaya, peynirini ekmeğini paylaşmaya, sizi korumaya, kollamaya hazır.
                Hiçbir ayırım yapılmıyor” ifadelerini kullandı.
            </p>
        </div>
    </div>
</body>

</html>