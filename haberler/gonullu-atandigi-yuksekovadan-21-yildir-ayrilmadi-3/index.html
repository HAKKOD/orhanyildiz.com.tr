<!DOCTYPE html>
<html lang="tr">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Gönüllü atandığı Yüksekova'dan 21 yıldır ayrılmadı</title>
</head>

<body>
    <script>
        if (typeof mevcutSayfa === 'undefined') {
            sessionStorage.setItem("tsmURL", window.location.pathname);
            sessionStorage.setItem("tsmSekmeBasligi", document.title);
            window.location.href = "/";
        }
    </script>
    <div id="tsm-html-kodlari">
        <div class="bg-white p-4 text-break mb-3 shadow-sm">
            <p>
                Kaynak:&nbsp;<a class="fst-italic"
                    href="https://www.memleket.com.tr/gonullu-atandigi-yuksekovadan-21-yildir-ayrilmadi-997121h.htm"
                    target="_blank">
                    https://www.memleket.com.tr/gonullu-atandigi-yuksekovadan-21-yildir-ayrilmadi-997121h.htm
                </a>
            </p>
            <h1>Gönüllü atandığı Yüksekova'dan 21 yıldır ayrılmadı</h1>
            <img style="width:100%;"
                src="/haberler/gonullu-atandigi-yuksekovadan-21-yildir-ayrilmadi-3/orhan-yildiz.jpg"
                class="img-fluid mb-2" alt="Orhan Yıldız">
            <p>
                Aksaraylı İngilizce öğretmeni Orhan Yıldız, gönüllü atandığı Hakkari'nin Yüksekova ilçesinde 21 yıldır
                görev yapıyor- Yıldız:- "Evimde gibiyim. Dostlarımın, kendi insanımın içindeyim. Kendi vatanımda, kendi
                devletimdeyim"- "Eğitim ordusuna yeni katılacak
            </p>
            <p>
                HAKKARİ (AA) - SAİM HARMANCI - Aksaraylı İngilizce öğretmeni Orhan Yıldız, gönüllü atandığı Hakkari'nin
                Yüksekova ilçesinde 21 yıldır görevini sürdürüyor.
            </p>
            <p>
                İngilizce öğretmeni Yıldız, 21 yıl önce kendi isteğiyle Yüksekova'ya atandı. Bu süreçte verdiği eğitimle
                çok sayıda lise öğrencisinin üniversite sınavını kazanmasına yardımcı olan Yıldız, bölgedeki
                vatandaşların takdirini topluyor.
            </p>
            <p>
                İsmet Alkan Anadolu Lisesinde görevli Yıldız, AA muhabirine yaptığı açıklamada, ilçede öğretmenlere
                büyük değer verildiğini söyledi.
            </p>
            <p>
                Kendisine sık sık "Yüksekova'da 21 yılın nasıl geçtiğinin" sorulduğunu dile getiren Yıldız, doğuda görev
                yapmasının yadırganacak bir durum olmadığını belirtti.
            </p>
            <p>
                Yıldız, "Evimde gibiyim. Dostlarımın, kendi insanımın içindeyim. Kendi vatanımda, kendi devletimdeyim.
                Kendimi son derece rahat hissediyorum. Eğitim ordusuna yeni katılacak arkadaşlarım, özellikle hizmete
                muhtaç bölgelere gelsin. Hiçbir şeyden korkup çekinmesinler. Hepimiz biriz. Burada sevgi, saygı, hürmet
                göreceklerdir." dedi.
            </p>
            <p>
                Yüksekova'da görev yaptığı sürede çok önemli bir sıkıntı yaşamadığını bildiren Yıldız, "Yeni
                öğretmenlerimiz şevkli, hevesli olsunlar. Memleketin her tarafı bizim. İnsanlar bizim. Ailelerinden
                gördükleri sıcaklığın benzerini görecekler." ifadelerini kullandı.
            </p>
            <p>
                Bölgeye karşı ön yargısı olanların, ilçeye gelip bir süre kaldıktan sonra buradan ayrılmak
                istemeyeceğini anlatan Yıldız, "Çünkü kimin kapısını çalsalar, insanlar ekmeğini, evini paylaşmaya
                hazır." diye konuştu.
            </p>
            <p>
                - "İnsanımıza, devletimize güvensinler"
            </p>
            <p>
                Devlet ve ilçede yaşayan vatandaşların el ele vererek yatırımları artırdığını anlatan Yıldız,
                "Yatırımlar ve okullaşma gittikçe artıyor. İnsanımız daha fazla aydınlanıyor. Her meslekten, branştan
                insanlarımız buraya gelsin. İnsanımıza, devletimize güvensinler." dedi.
            </p>
            <p>
                Şimdiye kadar birçok öğrencisinin öğretmen olup farklı illere atandığına işaret eden Yıldız,
                öğrencilerine güvendiğini kaydetti.
            </p>
            <p>
                Lisenin 12. sınıf öğrencisi Gülcan Esen ise hayalinin İngilizce okumak ve bir üniversitede rektörlük
                yapmak olduğunu söyledi.
            </p>
            <p>
                Geleceğe yönelik planları bulunduğunu belirten Esen, "Orhan hocam gibi ben de insanlara destek olmak
                istiyorum. O, Yüksekova'da birçok kişiye katkı sundu. Yüzlerce öğrencinin okumasına vesile oldu.
                Öğretmenimiz olduktan sonra kendimize inandık, güvendik. Üniversiteyi kazanabileceğimize inanıyoruz."
                diye konuştu.
            </p>
        </div>
    </div>
</body>

</html>