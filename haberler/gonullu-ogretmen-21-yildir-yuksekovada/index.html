<!DOCTYPE html>
<html lang="tr">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Gönüllü öğretmen 21 yıldır Yüksekova’da</title>
</head>

<body>
    <script>
        if (typeof mevcutSayfa === 'undefined') {
            sessionStorage.setItem("tsmURL", window.location.pathname);
            sessionStorage.setItem("tsmSekmeBasligi", document.title);
            window.location.href = "/";
        }
    </script>
    <div id="tsm-html-kodlari">
        <div class="bg-white p-4 text-break mb-3 shadow-sm">
            <p>
                Kaynak:&nbsp;<a class="fst-italic"
                    href="https://www.hurriyet.com.tr/egitim/gonullu-ogretmen-21-yildir-yuksekovada-40654133"
                    target="_blank">
                    https://www.hurriyet.com.tr/egitim/gonullu-ogretmen-21-yildir-yuksekovada-40654133
                </a>
            </p>
            <h1>Gönüllü öğretmen 21 yıldır Yüksekova’da</h1>
            <img style="width:100%;" src="/haberler/gonullu-ogretmen-21-yildir-yuksekovada/orhan-yildiz.jpg"
                class="img-fluid mb-2" alt="Orhan Yıldız">
            <p>
                Hakkari’nin Yüksekova ilçesinde 21 yıldır görev yapan Aksaray doğumlu İngilizce öğretmeni Orhan Yıldız,
                gönüllü olarak geldiği ilçeden bir daha ayrılmadı.
            </p>
            <p>
                21 yıldır ilçede görev yapan öğretmen Yıldız, akademik başarılarının yanı sıra sosyal kişiliği ve
                verdiği eğitimle bölge halkının büyük takdirini topluyor. İlerlemiş yaşına rağmen her yıl çok sayıda
                lise öğrencisini üniversite hayalleriyle buluşturan Yıldız, eğitim alanında yaptığı başarılarını bir
                klasik haline çevirmiş durumda. İlçe sakinleri tarafından tanınan ve sevilen Yıldız, idareci olmak
                yerine öğrencilere eğitim vermeyi seçti. İlçedeki İsmet Alkan Anadolu Lisesi'nde görevli olan Yıldız,
                öğrencileri tarafından da çok seviliyor.
            </p>
            <p>
                Kişiliğinin tabiatında duyarlı bir insan olduğunu belirten Yıldız, birlik ve beraberliğe önem verdiğini
                ifade ederken; kuzeyden güneydoğuya, batıdan doğuya memleketin tüm insanının değerli olduğunu anlattı.
                1997 yılında sıkıntılı bir süreç yaşayan bölgeye geldiğini dile getiren Yıldız, fedakarca davrandığını
                ve Yüksekova’da hizmet vermek istediğini söyledi.
            </p>
            <p>
                “ÖĞRETMENLİK BAŞKA HİÇBİR ŞEYE BENZEMİYOR”
            </p>
            <p>
                İlçeye gönüllü geldiğini ve mutlu olduğunu ifade eden Yıldız, 21 yıldır Yüksekova’da yaşadıklarını şöyle
                anlattı:
                “İnsanlarımızın destekleri, ilgisi, samimiyeti, yardımlarıyla çalışıyorum ve geçen yıllar içerisinde çok
                güzel işler yaptık. Verimli geçen çalışmalarla, başarılı işler yaptık ve çok sayıda arkadaşımızı
                üniversiteye yolladık. Çoğu da mezun oldu. Şu anda çoğu okulda kendi arkadaşlarımızı görmek mümkün ve
                biz onlarla da gurur duyuyoruz. Yaptığımız işin önemi, kutsiyeti bilinmeli ve bunun farkında olunmalı.
                Yani öğretmenlik başka hiçbir işe benzemiyor. Mutlaka her işin kendine göre özelliği, hassas noktaları
                var. Öğrencilere; samimiyet, fedakar ve sevgiyle yaklaşılması gerekiyor. Biz çalışalım, çabalayalım,
                üretelim, başarılı olalım, sonra diğer değerler de kendiliğinden ortağı çıkacak diye düşünüyorum. Yani
                sadece beylik sözlerle, ‘öğretmenlik kutsaldır, öğretmenlik önemlidir’ demekle olmuyor. Sınıfa giren
                öğretmenin, hazırlıklı girmesi lazım, öğrencisiyle ilgilenmesi, duyarlı olması, emek vermesi,
                başarılarla sonuçların ortaya koyabilmesi, görmesi ve göstermesi lazım. ‘Süremi doldurayım, defterimi
                imzalayayım, formaliteye uyayım, sonra ben görevimi yaptım neden olmuyor’ gibi basmakalıp sıradan bir
                mazerete sığınmak doğru değil. Böyle yaparsak öğrenci de memnun olmuyor, veli memnun olmuyor, başarı
                gelmiyor. Yani bize, mesleğimize önem verelim. Önce kendimize saygı duyalım.”
            </p>
            <img style="width:100%;" src="/haberler/gonullu-ogretmen-21-yildir-yuksekovada/orhan-yildiz-2.jpg"
                class="img-fluid mb-2" alt="Orhan Yıldız">
            <p>
                “VATANIMIN BİR PARÇASINDAYIM”
            </p>
            <p>
                Öğrencilerinin kendisine verebilecek en büyük hediyelerinin hayat yolunda sağlıklı bir şekilde
                ilerlemeleri, donanımlı, üretken, yapıcı, sevip ve koruyan bireyler olarak topluma katılmaları olduğunu
                belirten Yıldız, “Yüksekova’daki görevime inşallah devem edeceğim. İnsanımdan memnunum. Herhangi bir
                şikayetim yok. Vatanımın bir parçasındayım. Kendi insanımla içi içeyim, yani güneş doğsa hepimiz için,
                yağmur yağıyorsa hepimiz için. Ben insanım, devletimin ilgisi, yardım desteği, duyarlı insanlar
                sayesinde daha çok işler yapacağım. Daha çok başarılı çalışmalara imza atacağımı düşünüyorum. Güzel bir
                geleceğe inanan, kendinize, işinize sahip olun. İş ahlakı, sorumluluk duygunuz olsun. İnsanları sevin,
                samimi olun, dünya fanidir. Geride eser bırakın, en önemli olan şey budur” diye konuştu.
            </p>
            <img style="width:100%;" src="/haberler/gonullu-ogretmen-21-yildir-yuksekovada/orhan-yildiz-3.jpg"
                class="img-fluid mb-2" alt="Orhan Yıldız">
            <p>
                ÖĞRENCİLER ÖĞRETMENLERİNDEN MEMNUN
            </p>
            <p>
                Orhan hocalarından memnuniyetlerini söyleyen öğrencilerinden Özlem Karataş ise Orhan Yıldız’ın sürekli
                öğrencilerini düşündüğünü belirterek, “Orhan hocayı 4 yıldır tanıyoruz. 2 yıldır derslerimize giriyor.
                Dersler çok verimli geçiyor. Sürekli özlü sözler söylüyor ve bizleri derse teşvik ediyor. Çok iyi bir
                insan. Bize kendi parasıyla kitap alıyor. Sadece kendisi düşünmüyor. Sürekli öğrencilerini seviyor ve
                onları düşünüyor” dedi.
            </p>
            <p>
                Öğrencilerinden Burhan Doğan ise Orhan Yıldız'ın çok iyi ders anlattığını ifade ederek, her yıl dil
                bölümü öğrencilerinin tümünü üniversiteli yaptığını ve kendilerinin bu konuda çok avantajlı olduğunu
                söyledi.
            </p>
        </div>
    </div>
</body>

</html>